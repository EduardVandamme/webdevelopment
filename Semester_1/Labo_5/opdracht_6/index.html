<!DOCTYPE html>
<html lang="en">
<head>
    <meta charset="UTF-8">
    <link rel="stylesheet" type="text/css" href="styles/stijl.css" />
    <title>Title</title>
</head>
<body>
<h1>niveau 1</h1>
<p class="niveau-1">HTML-code wordt gebruikt om een webpagina in te delen en op te maken (positioneren van tekstgedeelten en afbeeldingen, kleuren, lettertypen e.d.). De meeste ontwikkelaars schrijven het liefst de HTML-code zelf. Hierdoor heeft de ontwikkelaar meer controle over het resultaat. Daarnaast schrijft een ervaren programmeur deze code vrijwel net zo snel als dat een ander de pagina bouwt in een wysiwyg-editor.</p>
<h2>niveau 2</h2>
<p class="niveau-2">Andere programmeurs geven de voorkeur om de code niet zelf te schrijven, maar dit over te laten aan een zogenaamde wysiwyg-editor. Hiermee stel je de pagina samen op een manier die te vergelijken is met het maken van een pagina in een tekstverwerker (zoals LibreOffice Writer of Microsoft Word). De onderliggende code wordt door de applicatie automatisch gegenereerd. Bekende HTML-wysiwygeditors zijn Microsoft Expression Web, Microsoft SharePoint Designer en Adobe Dreamweaver. Een veelgehoorde kritiek op wysiwyg-editors is dat ze onnodig ingewikkeld coderen, wat twee nadelen heeft: de code is nauwelijks leesbaar voor de ontwikkelaar en het heeft aanzienlijk grotere bestanden tot gevolg, wat de download van pagina's vertraagt voor websitebezoekers.</p>
<h3>niveau 3</h3>
<p class="niveau-3">Als je één of meer pagina's hebt met een stuk tekst en eventueel een paar plaatjes, kan je al spreken van een website. Een dergelijke website noem je een statische website omdat het niets anders doet dan een statische tekst en eventuele plaatjes tonen. Maar zodra je wilt dat een bezoeker zich op je website kan aanmelden (bijvoorbeeld voor een forum), of dat er actuele informatie uit derde bronnen wordt getoond, dan is het nodig dat de website haar gegevens kan opslaan in een database. Dan spreek je van een dynamische website. De inhoud van de website wordt namelijk actief/dynamisch samengesteld met gegevens uit een database. Om deze handelingen te automatiseren wordt er gebruikgemaakt van een programmeertaal en programmacode, die beschrijft welke handelingen de computer of server moet uitvoeren. Programmeertalen zijn onder te verdelen in twee hoofdgroepen: client-side en server-side talen. Statische websites maken (tijdens hun interactie met de bezoeker) enkel gebruik van client-side programmacode, terwijl dynamische websites daarvoor ook server-side talen (kunnen) gebruiken. Er zijn ontwikkelingen die dit strikte onderscheid vertroebelen, waaronder de opkomst van de JAMstack.

</p>
</body>
</html>